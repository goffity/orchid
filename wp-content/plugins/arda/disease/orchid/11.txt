โรคใบด่างที่เกิดจาก Cymbidium mosaic virus (Mosaic)
เชื้อสาเหตุโรค	ไวรัส
ชื่อวิทยาศาสตร์	Cymbidium mosaic virus(CyMV)
ชีววิทยาของเชื้อสาเหตุ 	CyMV เป็นไวรัสที่มีการระบาดอย่างกว้างขวาง พบเกือบทุกแหล่งปลูกในโลกทำให้กล้วยไม้สกุลต่างๆเกือบทุกสกุลเป็นโรคได้แก่ Cymbidium, Dendrobium, Vanda, Cattlya, Brassocattleya, Laaeliocattleya, Epidendrum, Rolfe, Phalaenopsis, Zygoyetalum, Odontoglossum, Grammatophyllum, Miltonia และ Spathogttis  แต่อาการจะรุนแรงเกิดความเสียหายกับพันธุ์ที่อ่อนแอต่อโรคเท่านั้น สำหรับ Dendrobium เป็นพันธุ์ที่วงการกล้วยไม้ของประเทศไทยได้ผลิตเป็นหวายลูกผสม  เป็นไม้ตัดดอกส่งออกมีมูลค่าสูงสุด มีความทนทานต่อโรคนี้ ถึงแม้ว่าได้รับเชื้อ CyMV แต่อาการที่เกิดขึ้นไม่รุนแรง ไม่ค่อยมีผลกระทบต่อผลผลิต ถ้าหากได้รับการดูแลเรื่องปุ๋ยอย่างเพียงพอในระยะ 2-3 ปี พบโรคใบด่างนี้ในรังกล้วยไม้ทุกแหล่งปลูก
เชื้อสาเหตุ  ไวรัส : Cymbidium mosaic virus  (CyMV)
ชีววิทยาของเชื้อสาเหตุ	
	ลักษณะทางสัณฐานวิทยา  อนุภาคเป็นรูปท่อนยาวคดประมาณ 550-600 nm ลักษณะการเข้าทำลาย  ถ่ายทอดผ่านน้ำคั้นพืชเข้าทางแผลของต้นกล้วยไม้ได้
ลักษณะอาการ	 เชื้อ CyMV  สามารถ เข้าทำลายกล้วยไม้ได้เกือบทุกชนิดและอาการที่เกิดบนกล้วยไม้แต่ละชนิดแตกต่างกับไปบ้างดังนี้ คือDendrobium ใบด่าง ส่วนใหญ่ด่างแบบไม่ชัดเจน ดอกสีเข้มมีอาการด่าง Cattlya ใบด่าง ดอกสีม่วงมีอาการด่าง (color break) ดอกเล็กลง Oncidiumใบด่าง แตกกอน้อยลง ใบเรียวเล็กลง Grammatphyllum ใบด่างเป็นจุดเหลือง และมีอาการแผลตาย Phalaenopsis ใบด่างเป็นปื้นสีเขียวอ่อน ผิวใบยุบ ดอกมีขนาดเล็กลง
การแพร่ระบาด  
	1. เชื้อ CyMV สามารถติดไปกับเครื่องมือในการตัดแต่งได้ และถ่ายทอดผ่านน้ำคั้นพืชเข้าทางแผลได้
	2. เชื้อ CyMV สามารถติดไปกับต้นพันธุ์และส่วนขยายพันธุ์ของกล้วยไม้ได้ แต่ไม่ถ่ายทอดทางเมล็ด
การป้องกันกำจัด
1. ใช้ต้นพันธุ์ปลอดโรคในการขยายพันธุ์  ทั้งแบบเพาะเลี้ยงเนื้อเยื่อและแยกหน่อ
2.  ถ้ามีการติดโรคในรังควรทำความสะอาดเครื่องมือตัดแยกด้วยโซเดียมไฮโปคลอไรด์ 5 %  ทุกครั้งที่ใช้ตัดแยกกล้วยไม้
3.  ควรแยกต้นเป็นโรคออกไว้คนละกลุ่มกับต้นปกติ หรือฝังทำลาย
