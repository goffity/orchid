โรคเกสรดำ	  ( Black anther )
เชื้อสาเหตุ		รา
ชื่อวิทยาศาสตร์	Colletotrichum gloeosporioides (Penz.) Sacc.
ชีววิทยาของเชื้อสาเหตุ	สปอร์ เซลล์เดียว เกิดบน conidiophore ใน fruiting body แบบ acervulus รูปทรงกระบอก ลักษณะสปอร์ ปลายมน ขนาด 9-24 x 3-4.5 ไมโครเมตร สร้าง appressorium รูปทรงกระบอก ขนาดประมาณ 6-20 X 4-12 x 3-4.5 ไมโครเมตร
ลักษณะอาการและความเสียหาย	อาการที่ดอก บริเวณเส้าเกสรเป็นแผลจุดสีเทาอมดำ ยุบตัว บุ๋มลึกจากเนื้อเยื่อปกติ  ถ้าความชื้นสูงพบเส้นใยเชื้อราคลุมส่วนของเกสร 
การแพร่ระบาด	พบทุกแหล่งปลูกกล้วยไม้ตัดดอก เช่น อำเภอสามพราน จังหวัดนครปฐม โรคระบาดทั้งปี แต่รุนแรงมากในช่วงฤดูฝน ในฤดูหนาวที่มีหมอกและน้ำค้างจัด โรคระบาดรุนแรง เช่นกันโดยเฉพาะกล้วยไม้ลูกผสมสกุลหวายสีขาว สภาพแวดล้อมที่เหมาะสม คือโรงเรือนกล้วยไม้ที่อับลม อบอ้าว การถ่ายเทอากาศไม่ดี  สปอร์ของเชื้อราปลิวไปตามลม น้ำที่ใช้รด หรือละอองน้ำฝน นอกจากนี้ยังสามารถติดไปกับต้นพันธุ์ที่ขยายพันธุ์
การป้องกันกำจัด
	1. ใช้ต้นพันธุ์ที่ปราศจากโรคไปปลูก หรือนำต้นพันธุ์แช่สารเคมีตามคำแนะนำก่อนปลูก
	2. ทำลายเศษซากพืชที่เป็นโรค และนำออกไปเผานอกโรงเรือน
	3.พ่นสารป้องกันกำจัดโรคพืชโพรคลอราท อัตรา 20 กรัมต่อน้ำ 20 ลิตร หรือ คาร์เบนดาซิม 
              อัตรา 20 ซี ซี ต่อน้ำ 20 ลิตร 
