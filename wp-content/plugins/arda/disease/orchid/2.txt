โรคใบปื้นเหลือง	( Yellow leaf spot )
เชื้อสาเหตุ		รา
ชื่อวิทยาศาสตร์	Pseudocercospora dendrobii  Deighton
ชีววิทยาของเชื้อสาเหตุ	เชื้อราสร้างก้านชูสปอร์สีน้ำตาลเทาเข้ม เป็นกลุ่ม รูปร่างตรงหรือโค้ง แตกแขนง มี 5-10 septate ขนาด 63-164 x 3.2-4.9 ไมโครเมตร สปอร์สีอ่อน ถึงสีเขียวมะกอก รูปทรงกระบอก ตรงหรือโค้งเล็กน้อย มี 1-5 septate ขนาด 46-98 x 3.2-4.9 ไมโครเมตร
ลักษณะอาการและความเสียหาย 	พบที่ใบที่โคนต้นก่อนแล้วลุกลามสู่ใบยอด  หน้าใบเป็นจุดกลมสีเหลือง ต่อมาขยายใหญ่ และต่อเชื่อมกันเป็นปื้นสีเหลืองตามแนวยาวของใบ  พลิกหลังใบพบกลุ่มผงสีดำคล้ายขี้ดินสอดำ สุดท้ายใบเปลี่ยนเป็นสีน้ำตาลแห้ง และ ร่วง 
การแพร่ระบาด 	ระบาดมากช่วงปลายฤดูฝนถึงฤดูหนาว อากาศเย็นแห้ง อุณหภูมิต่ำกว่า 32 oC ความชื้นสัมพัทธ์ต่ำกว่า 70 % สปอร์ของเชื้อแพร่ไปกับลม หรือน้ำที่ใช้รด
การป้องกันกำจัด
	1. ทำลายเศษซากพืชที่เป็นโรค และที่ไม่ต้องการ โดยออกนอกโรงเรือน
	2. ใช้สารป้องกันกำจัดโรคพืชตามคำแนะนำของนักวิชาการโรคพืช
