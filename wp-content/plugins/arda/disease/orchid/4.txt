โรคดอกสนิม ดอกจุดสนิม	 ( Flower rusty spot )
เชื้อสาเหตุ		รา
ชื่อวิทยาศาสตร์                      Curvularia eragrostidis (Henn.)Meyer
ชีววิทยาของเชื้อสาเหตุ	ลักษณะเส้นใยบนอาหาร สีน้ำตาล เทา หรือดำ เป็นปุย คล้ายกำมะหยี่ conidiophore ผนังเรียบ รูปร่างตรงหรือโค้ง ส่วนปลายมักบิดงอ และมีปุ่ม สีน้ำตาล ซึ่งส่วนปุ่มเป็นบริเวณที่สร้างสปอร์(conidia) สปอร์ รูปไข่ ผิวเรียบ สีน้ำตาลเข้ม ไม่มีติ่งยื่นออกมา มีผนังกั้นเซลล์ 3 ชิ้น ผนังกั้นสองเซลล์กลางเป็นแถบสีน้ำตาลเข้ม ทำให้สองเซลล์กลางสีเข้มกว่าเซลล์อื่น และ สปอร์มีลักษณะเป็นแบบสมมาตร (symmetrical)
ลักษณะอาการและความเสียหาย	ระยะแรกเป็นจุดขนาดเล็กสีเหลืองอมน้ำตาล ต่อมาจุดขยายใหญ่ขึ้น เปลี่ยนเป็นสีเข้มคล้ายสีสนิม  ลักษณะแผลค่อนข้างกลม ขนาด 0.1- 0.3 ม.ม. พบระบาดรุนแรง ในกล้วยไม้ลูกผสมสกุลหวายดอกสีขาวจะอ่อนแอต่อโรค 
การแพร่ระบาด ระบาดรุนแรงและรวดเร็วในช่วงฤดูฝน ถ้ามีฝนตกติดต่อกันเป็นเวลานาน ๆ หรือ มีน้ำค้างลงจัด 

การป้องกันกำจัด
	1. ตรวจ ดูแล ทำความสะอาดสม่ำเสมอ ไม่ปล่อยให้ดอกกล้วยไม้บาน และโรยคาต้น 
	2. กำจัดเศษซากกล้วยไม้ที่ไม่ต้องการ และที่เป็นโรค นำออกจากโรงเรือน
	2. ในช่วงฤดูฝน พ่นสารป้องกันกำจัดโรคพืช เช่น  โพรพิเนบ หรือ แคปแทน หรือ ฟอสเพต  
	4. ใช้คลอรีนผงในอัตรา 5 กรัมต่อน้ำ 20 ปี๊บ ฆ่าเชื้อโรคในน้ำที่ใช้รดเป็นครั้งคราว
