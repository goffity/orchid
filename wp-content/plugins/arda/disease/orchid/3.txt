โรคใบจุด หรือ โรคใบขี้กลาก   ( Leaf spot )
เชื้อสาเหตุ		รา
ชื่อวิทยาศาสตร์                     Phyllostictina pyriformis Cash & Watson 
		Phyllosticta pyriformis
ชีววิทยาของเชื้อสาเหตุ	เชื้อราสร้าง pycnidia รูปร่างกลม สีน้ำตาลเข้มถึงสีดำ ขนาด 150-200 ไมโครเมตร papilla เส้นผ่าศูนย์กลาง 8-15 ไมโครเมตร กลาง papilla มีรูเปิด สปอร์เซลล์เดียวคล้ายผลแพร์ ขนาด 8-15 x 5-8 ไมโครเมตร ผิวด้านนอกของสปอร์หุ้มด้วยเมือกหนา
ลักษณะอาการและความเสียหาย	อาการใบเป็นแผลจุดสีน้ำตาลเข้มหรือสีดำ ขอบแผลสีน้ำตาลอ่อน ขนาดแผลไม่แน่นอน แผลอาจบุ๋มลึกลงไปหรืออาจนูนขึ้นมากเล็กน้อย หรือเป็นสะเก็ดสีดำ เกิดทั้งด้านบนใบและหลังใบ 
การแพร่ระบาด	พบตลอดปี ในทุกแหล่งปลูก โดยเฉพาะกล้วยไม้ลูกผสมสกุลหวาย แวนด้า แคทลียา ออนซิเดียม และ กล้วยไม้ดิน ระบาดมากช่วงปลายฤดูฝนถึงฤดูหนาว  โดยสปอร์ของเชื้อราแพร่ไปตามลม น้ำ หรือส่วนขยายพันธุ์ที่เป็นโรค

การป้องกันกำจัด
	1. ปลูกด้วยต้นพันธุ์ที่สะอาดปราศจากโรค 
	2. ทำลายเศษซากพืชที่ไม่ต้องการ และที่เป็นโรค
	3. ใช้สารป้องกันกำจัดโรคพืชตามคำแนะนำของนัก
วิชาการโรคพืช
