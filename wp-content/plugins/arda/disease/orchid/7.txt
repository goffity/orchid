โรคโคนเน่าแห้ง  โรคเหี่ยว  ( Fusarium foot rot , Wilt )
เชื้อสาเหตุ		รา
ชื่อวิทยาศาสตร์	Fusarium oxysporum  Schlecht.
	                 Fusarium  sp.
ชีววิทยาของเชื้อสาเหตุ
	เชื้อราสร้างเส้นใยบนอาหาร PDA ลักษณะปุยฟูละเอียด สีขาวอมม่วง หรือชมพูอมม่วง เชื้อราสร้าง conidia 2 ชนิด Microconidia เกิดเป็นกลุ่มที่ปลายเส้นใย รูปร่างตั้งแต่รูปไข่ สั้นป้อม จนถึงรูปยาวรี รูปทรงกระบอกตรงหรือโค้ง ใสไม่มีสี  มี 1-2 เซลล์ ขนาด 5-12  2.2 – 3.5 ไมครอน สร้างบน phialide เดี่ยวและสั้นคล้ายพินโบว์ลิ่ง (monophialide)  Macroconidia ใสไม่มีสี มี 3 - 5 septate ส่วนใหญ่มี 3 septate หรือมี 4 เซลล์ ขนาด 24-26 x 3-4.5 ไมครอน ปลายทั้ง 2 ข้างรูปร่างโค้งงอเล็กน้อย ส่วนกลางป่องใหญ่ ปลายด้านหนึ่งโค้งแหลม ส่วนปลายอีกด้านเรียกว่า foot cell เป็นรูปหน้าตัด คล้ายเท้า  macroconidia  นอกจากนี้เชื้อรายังสร้างสปอร์ผนังหนา (Chlamydospore) รูปไข่ หรือทรงกลม มีผนังหนา ผิวเรียบ เกิดขึ้นได้ทั้งส่วนปลายเส้นใย (terminal) และกลางเส้นใย (intercalary) เป็นหลายเซลล์ต่อกัน 
ลักษณะอาการและความเสียหาย
	เชื้อราเข้าทางรากหรือ บริเวณตาหน่อตรงโคนต้น  ค่อย ๆ ลุกลามไปสู่ยอดกล้วยไม้ เกิดอาการโคนเน่า รากของกล้วยไม้จะเหี่ยวแห้งไปอย่างช้า ๆ  ถ้าอาการโรครุนแรงทำให้ต้นกล้วยไม้แห้งตายภายใน 1-2 เดือน
 ในกล้วยไม้ที่เพิ่งย้ายออกจากขวดปลูกในกระถางใหม่ ๆ  ใบจะเหลืองเหี่ยวจากใบล่างขึ้นสู่ส่วนยอด  ลำลูกกล้วยแคระแกร็น ทรุดโทรมเร็วและตายในที่สุด เมื่อตัดตามขวางของต้นกล้วยไม้ จะพบอาการเน่าเป็นรอยวงแหวนสีน้ำตาลรอบบริเวณท่อน้ำท่ออาหาร
การแพร่ระบาด
พบในทุกแหล่งปลูกกล้วยไม้หลายสกุล ได้แก่ แคทลียา แวนด้า ลูกผสมสกุลหวาย มักจะเกิดกับกล้วยไม้ที่อยู่บนเครื่องปลูกเก่า อายุหลายปี หรือเครื่องปลูกที่เริ่มผุ (โดยเฉพาะเครื่องปลูกที่เป็นกาบมะพร้าว ) มีตะไคร่น้ำจับหนา  เครื่องปลูกอมความชื้นไว้ตลอดเวลา ไม่มีโอกาสแห้ง 
การป้องกันกำจัด
	1. นำส่วนที่เป็นโรค พร้อมทั้งเครื่องปลูกเก่าไปเผาทำลาย
	2. พ่นด้วยสารป้องกันกำจัดโรคพืช กลุ่ม ควินโทซีน หรือ ควินโทซีน+อีทริไดอะโซล อัตรา 30 กรัมต่อน้ำ 
                 20 ลิตร
