โรคกลีบดอกไหม้  ( Petal  blight )
เชื้อสาเหตุ		รา
ชื่อวิทยาศาสตร์	Alternaria alternata  (Fr.) Keissler
ชีววิทยาของเชื้อสาเหตุ	ก้านชูสปอร์สีน้ำตาลอ่อน มีทั้งแบบไม่แตกกิ่งก้านและแตกกิ่งก้าน ขนาด 17- 40 x 3-3.9 ไมโครเมตร สปอร์สีเข้ม รูปไข่-รูปกระบอง มีผนังแบ่งด้านขวาง 3-4 ผนัง อาจมีถึง 8 ผนัง และผนังแบ่งด้านยาว 1- 2 ผนัง ขนาด 18-45 x (-70.5) x 6.5-15.5 (-17) ไมโครเมตร สปอร์ต่อกันเป็นลูกโซ่ อาจมีถึง 9 สปอร์
ลักษณะอาการและความเสียหาย   พบอาการบนกลีบดอก เป็นแผลกลม หรือ รี  ขนาดใหญ่  สีน้ำตาล  ถ้าอาการรุนแรงแผลจะขยายขนาดทำให้กลีบดอกไหม้  
การแพร่ระบาด  เกิดได้ตลอดปี  จะระบาดมากในช่วงฤดูฝนจนถึงฤดูหนาว ในกล้วยไม้สกุลหวาย โดยสปอร์ของเชื้อราปลิวไปกับลมหรือไปกับน้ำที่ใช้รด  โดยเฉพาะการให้น้ำแบบสายยางหรือระบบพ่นฝอยจะเป็นช่วยให้เกิดการกระจายของโรคได้เร็ว  การขยายพันธุ์แยกต้นกล้วยไม้ที่เป็นโรคไปปลูกทำให้เชื้อราแพร่ระบาดได้
การป้องกันกำจัด
	1. ทำลายเศษซากพืชเป็นโรค เครื่องปลูกที่ผุพังหมดอายุ
	2. พ่นสาร ในกลุ่มไอโปรไดโอน อัตรา 30 กรัมต่อน้ำ 20 ลิตร หรือกลุ่ม  โพรคลอราท  อัตรา 20 กรัมต่อน้ำ  
               20 ลิตร สลับกับสารกลุ่มโพรพิเนบ อัตรา 40 กรัมต่อน้ำ 20 ลิตร 
