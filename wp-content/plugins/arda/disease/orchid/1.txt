โรคเน่าดำ  โรคยอดเน่า	(Black rot)
เชื้อสาเหตุ	รา
ชื่อวิทยาศาสตร์	Phytophthora palmivora (Butl)
ชีววิทยาของเชื้อสาเหตุ	เส้นใย ลักษณะใส เจริญเป็นเส้นตรง แตกกิ่งก้านสาขาแยกไปอย่างสม่ำเสมอ เส้นใย  ไม่โป่งพอง ไม่มีผนังกั้น ส่วนขยายพันธุ์บริเวณปลายเส้นใยเรียก sporangia เป็นที่สร้างสปอร์ ลักษณะกลมรี คล้ายไข่ไก่ ส่วนฐานกว้าง ก้านสั้น ส่วนปลายมี papilla ซึ่งเป็นส่วนที่ปล่อยสปอร์ 
ลักษณะอาการและความเสียหาย 	อาการที่ใบ เป็นจุดใส ฉ่ำน้ำ สีเหลือง ต่อมาเปลี่ยนเป็นสีน้ำตาล แผลขยายใหญ่ ลุกลามอย่างรวดเร็ว ใบเหี่ยวและเน่าดำ  อาการที่ต้น ลำต้นเน่า ใบเหลืองหรือ เน่าดำหลุดร่วงจากต้นได้ง่าย อาจพบอาการยอดเน่าดำ 
การแพร่ระบาด	พบทุกแหล่งปลูกกล้วยไม้ โดยเฉพาะช่วงที่อากาศเย็นและมีความชื้นสูง สภาพที่เหมาะต่อการเจริญของเชื้อราคือช่วงฤดูหนาว อุณหภูมิเฉลี่ย 25-28 oC ความชื้นสัมพัทธ์ 80 % และแสงแดดต่ำกว่า 5 ชั่วโมงต่อวัน โรคระบาดโดย สปอร์ของเชื้อราติดไปกับ ดิน น้ำฝนหรือน้ำระหว่างการให้น้ำ

การป้องกันกำจัด
1.  ปรับสภาพโรงเรือนให้โปร่ง ไม่ปลูกกล้วยไม้แน่นเกินไป 
2. ใช้ต้นพันธุ์หรือส่วนขยายพันธุ์ที่สะอาด ปราศจากโรค
3. ตรวจ ทำความสะอาดโรงเรือนสม่ำเสมอ พบโรคระบาด ให้รีบนำออกจากโรงเรือน กำจัดโดยเผาทำลายทันที 
4. ช่วงฤดูฝนควรทำหลังคาพลาสติก และงดให้น้ำในช่วงเย็น
5. พบการระบาดของโรค ใช้สารป้องกันกำจัดโรคพืช เช่น  ฟอสฟอรัส เอซิด อัตรา 30 มล.ต่อน้ำ 20 ลิตร   เมทาแลกซิล  อัตรา 20 กรัม ต่อน้ำ 20 ลิตร และฟอสอีทิล-อะลูมิเนียม อัตรา 25-50 กรัม ต่อน้ำ 20ลิตร 
