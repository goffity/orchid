โรคใบด่างที่เกิดจากเชื้อ Odontoglossum ringspot virus (Mosaic)
เชื้อสาเหตุ		ไวรัส
ชื่อวิทยาศาสตร์	Odontoglossum ringspot virus (ORSV)
ชีววิทยาของเชื้อ		ลักษณะทางสัณฐานวิทยาอนุภาคเป็นรูปท่อนตรง ยาวประมาณ 300-325 nm. มีความคงทนความร้อนถึง 90 oC  องค์ประกอบของ NA เป็น ssRNA  - ลักษณะการเข้าทำลาย  เชื้อถ่ายทอดผ่านเข้าทางแผล 
ลักษณะอาการ	เชื้อ ORSV ทำให้กล้วยไม้แต่ละพันธุ์ แสดงอาการของโรคที่แตกต่างกัน สกุลหวายอาการด่างที่ค่อนข้างชัดเจน ดอกสีเข้มมีอาการดอกด่าง ออนซิเดียม อาการด่างและใบเป็นคลื่นบิดเบี้ยว เนื้อใบหายหมดเป็นเส้นเรียว ดอกแหว่งไม่สมบูรณ์ แคทรียา ผิวใบยุบลงเป็นขีดๆกระจายอยู่ทั่วผิวหน้าใบดอกด่างมีขนาดเล็กลง แวนด้า อาการจุดประดำจากใบล่างลามขึ้นด้านยอด ใบล่างจะร่วงหลุดไปก่อน ทำให้ต้นโกร๋น เป็นอาการที่รุนแรง  ปริมาณของดอกน้อยลง เมื่อเชื้อ ORSV เข้าทำลายกล้วยไม้ร่วม CyMV ทำให้อาการของโรคมีความรุนแรงมากขึ้น
การแพร่ระบาด 
1.  เชื้อติดไปกับต้นพันธุ์ แต่ไม่ถ่ายทอดทางเมล็ด
2.  เชื้อถ่ายทอดผ่านน้ำคั้นเข้าทางแผลของกล้วยไม้   และเชื้อติดไปกับเครื่องมือการตัดแยกกล้วยไม้ได้
3.  โรคเพิ่มปริมาณอย่างรวดเร็วจากการขยายพันธุ์ด้วยวิธีเพาะเลี้ยงเนื้อเยื่อจากต้นเป็นโรค
การป้องกันกำจัด
	1.  ขยายพันธุ์จากต้นปลอดเชื้อ  ควรตรวจสอบต้นพันธุ์ก่อนนำไปขยายพันธุ์
	2.  ทำการจุ่มเครื่องมือตัดแยกกล้วยไม้ทุกครั้งที่ตัดแยกในโซเดียมไฮโปคลอไรด์ 5%
	3.  ควรกำจัดต้นเป็นโรคออกจากโรงเรือน/รังกล้วยไม้  ด้วยการฝังทำลาย
